ParlaMint-CZ_2016-04-13-ps2013-044-02-011-048.u1	48. Vládní návrh zákona, kterým se mění zákon č. 277/2009 Sb., o pojišťovnictví, ve znění pozdějších předpisů, a další související zákony /sněmovní tisk 750/ - prvé čtení Prosím, aby svá místa u stolku zpravodajů zaujali pan místopředseda vlády a ministr financí Andrej Babiš a pan poslanec Ladislav Šincl, který je zpravodajem pro prvé čtení. Tisk 750 z pověření vlády uvede místopředseda vlády a ministr financí. Prosím, aby se, až se sněmovna zklidní, ujal slova. Ale všechny kolegy žádám o klid. Pokud chcete diskutovat něco jiného než pojišťovnictví, prosím zásadně v předsálí. Pane ministře, věřím, že budete mít dostatečný prostor, abyste mohl uvést tento tisk. Prosím, máte slovo.
ParlaMint-CZ_2016-04-13-ps2013-044-02-011-048.u2	Děkuji za slovo. Vážený pane předsedající, vážené dámy, vážení pánové, vláda vám předkládá k projednání návrh zákona, kterým se mění zákon o pojišťovnictví a další související zákony. Obsahově jde téměř výhradně o transpozici nové právní úpravy pojišťovnictví Evropské unie do našeho právního řádu, tzv. Solventnost II, jejímž cílem je další postup při sjednocení pravidel přístupu a provozování pojišťovací a zajišťovací činnosti v rámci jednotného evropského trhu a výkonu dohledu nad touto činností. Cílem je posílení finanční stability pojišťoven a zajišťoven, transparentnost jejich činnosti a odpovědnosti dohledových orgánů za stabilitu pojistného trhu. Významná značná část úpravy je současně obsažena v přímo použitelných předpisech Evropské unie. S tím je spojena řada nových úprav a povinností jak regulovaných subjektů, tak i České národní banky jako dohledového orgánu. Zvýšené nároky na činnost pojišťoven a zajišťoven by měly vést k výrazně vyšší ochraně pojistníků a dalších osob oprávněných k plnění pojištění a zajištění. Evropská úprava měla být jako celek implementována k 1. lednu 2016. Bohužel vzhledem k rozdílnosti názorů na otázku regulace provizí v životním pojištění, a to jak účastníků pojistného trhu, tak i politické reprezentace, došlo k významnému zpoždění dané implementace a zákon je tak předkládán -
ParlaMint-CZ_2016-04-13-ps2013-044-02-011-048.u8	Děkuji za slovo, pane předsedající. Vážení kolegové, kolegyně, já bych chtěl z tohoto místa požádat o zkrácení lhůty na projednání ve výboru o 30 dnů, tedy na 30 dnů. Děkuji.
ParlaMint-CZ_2016-04-13-ps2013-044-02-011-048.u9	Děkuji. Kdo dál v obecné rozpravě? Nikoho nevidím, obecnou rozpravu končím. Žádný návrh k hlasování na vrácení nebo zamítnutí nepadl. Budeme se tedy zabývat návrhem na přikázání výborům k projednání, a to nejprve návrh na garanční výbor. Organizační výbor navrhl přikázat předložený návrh k projednání rozpočtovému výboru jako garančnímu. Navrhuje někdo jiný výbor jako garanční? Není tomu tak. Já vás odhlásím, požádám vás o novou registraci. Prosím, přihlaste se svými identifikačními kartami. Ještě zazvoním, aby věděli ti, kteří své diskuse přenesli do předsálí, že se blíží hlasování. Jakmile se ustálí počet přihlášených, rozhodneme o přikázání garančnímu výboru, a to v hlasování číslo 104, které jsem zahájil, a ptám se, kdo je pro rozpočtový výbor jako garanční. Kdo je proti? Děkuji vám. V hlasování pořadové číslo 104 z přítomných 111 pro 106, proti jeden. Návrh byl přijat. Má někdo jiný návrh na projednání v jiném výboru? Organizační výbor nenavrhl projednání v jiném výboru. Pokud ne, budeme se teď zabývat návrhem, který padl v rozpravě, a to na zkrácení lhůty k projednání o 30 dnů, a to v hlasování číslo 105, které jsem zahájil. Ptám se, kdo je pro zkrácení lhůty k projednání na třicet dnů. Kdo je proti? Děkuji vám. V hlasování pořadové číslo 105 z přítomných 112 pro 81 poslanec, proti 16. Návrh byl přijat. Konstatuji, že tento návrh byl přikázán výboru rozpočtovému jako garančnímu výboru, jinému výboru přikázán nebyl, a lhůta k projednání byla zkrácena na 30 dnů. Děkuji panu ministrovi, děkuji panu zpravodaji, končím bod číslo 48. [[(14.50 hodin)]] Ještě než budeme pokračovat, omluvu z dnešního odpoledního jednání od 13 hodin doručil předseda vlády České republiky předsedovi Poslanecké sněmovny. Další bod našeho jednání je bod číslo
